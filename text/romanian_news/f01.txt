Europol: Atacul cibernetic de vineri a afectat 200.000 de computere din 150 de tari. Numarul va creste puternic luni cand lumea revine la munca.
Atacul cibernetic de proportii care a pornit vineri a afectat 200.000 de computere din 150 de tari, spune seful agentiei de combatere a criminalitatii Europol care adauga ca se teme de faptul ca numarul de victime va creste puternic cand oamenii se vor intoarce luni la munca si isi vor deschide calculatoarele.
"Gestionam operatiuni de contracarare pentru 200 de atacuri cibernetice pe an, insa niciodata nu am vazut asa ceva", mai spune seful agentiei.
Rob Wainwright, director al Europol, a declarat la postul britanic ITV ca elementul special al acestui atac tine de faptul ca ransomware-ul este folosit impreuna cu un "vierme" cibernetic, astfel ca infectarea s-a raspandit automat.
"Raspandirea pe plan global este una fara precedent.
Cele mai noi cifre arata 200.000 de victime in peste 150 de tari, iar dintre ele foarte multe sunt companii, inclusiv unele foarte mari".
GALERIE FOTO: Accesul în complexul sportiv din Gheorgheni va fi gratuit. Ce facilități oferă baza sportivă, care se întinde pe 9,4 hectare
Complexul Sportiv Gheorgheni a intrat în faza recepției finale și a obținerii avizelor de funcționare, a anunțat Primăria Cluj-Napoca. Investiția a costat peste 20,2 milioane de lei fără TVA, iar accesul va fi gratuit.
Proiectul este realizat de Primăria Cluj-Napoca în parteneriat cu Compania Națională de Investiții, iar parcul se se întinde pe o suprafață de 9,4 hectare în cartierul Gheorgheni.
Potrivit Primăriei, toți cetățenii vor avea acces gratuit în baza sportivă, care cuprinde terenuri cu nocturnă, după cum urmează: 3 terenuri sintetice de mini fotbal, 3 de tenis, 2 de baschet; 1 teren de tenis cu peretele, 2 de badminton și 2 de volei de plajă - unde accesul se va face cu rezervare prealabilă.
În ceea ce privește zonele interioare, Complexul Sportiv Gheorgheni include piste de popice, spațiu și dotări pentru tenis de masă, precum și o sală multifuncțională.
Noua bază sportivă este dotată cu aparate și echipamente pentru exerciții fizice în aer liber; aparatură pentru exerciții fizice dedicate seniorilor; echipamente pentru amatorii de cățărări, parkour; spații de joacă pentru copii de toate vârstele; amfiteatru în aer liber cu 428 de locuri; pistă de alergare; pistă de biciclete/role agrement; pistă role viteză; teren de paintball cu obstacole; Parc de Aventură cu trasee prin copaci, pe frânghii și alte instalații, dar și alei de promenadă și spații verzi generoase.
Primarul Emil Boc a anunțat că după finalizarea recepției și obținerea tuturor avizelor necesare funcționării, noul Complex Sportiv Gheorgheni va intra în circuitul public.
Valoarea investiţiei s-a ridicat la 20.255.273 de lei fără TVA.