 Moartea biletului clasic, se anunta ticketing digital pe trenurile din Germania
Deutsche Bahn vrea sa desfiinteze, in urmatorii ani, biletele traditionale de tren.
Alternativa nu este  online-ticket, ci un sistem digital. „In viitor, nu va mai fi nevoie de un bilet de calatorie.
Trenul poate recunoaste, prin telefonul mobil al pasagerului, ca acesta s-a urcat in tren“, a spus duminica seful Cailor Ferate germane, Richard Lutz, publicatiei Bild am Sonntag.
„Deindata ce pasagerul a coborat, handy-ul inregistreaza asta – si calculeaza automat valoarea calatoriei“, a explicat el.
Proiectul se afla inca in stadiu experimental, insa Lutz e optimist, deoarece infrastructura WLAN necesara implementarii acestuia exista deja.
„Cred ca aceasta aplicatie va fi dezvoltata bucata cu bucata, in urmatorii ani“.
Cu privire la masivul atac cibernetic de vineri, care a vizat cca 200.000 de calculatoare private, dar si din firme si institutii, Richard Lutz a a spus ca Deutsche Bahn nu a fost afectata, „securitatea traficului feroviar fiind garantata in orice moment“.
Acest lucru s-ar datora echipei de Cyber-Security, precum si sistemelor de avertizare timpurie, de care dispune compania.
Cu toate acestea, Deutsche Bahn anunta „o ofensiva de securitate“, prin masiva extindere a retelei sale de supraveghere video.
In bugetul pentru acest an dedicat sporirii securitatii au fost deja cuprinse 40 de gari, intre care noua in Berlin, precum si garile centrale din Düsseldorf, Essen, Hamburg si Dortmund.
Angajații de la Garda de Mediu au suspendat greva generala
Greva generală declanșată la Garda Națională de Mediu a fost suspendată, în urma negocierilor.
Reprezentanții salariaților au decis să suspende greva generală pe perioada negocierilor și având în vedere că au fost propuse termene concrete pentru soluționarea revendicărilor. Acestea sunt majoraea salariilor și condiții mai bune de muncă.
Astfel, angajații și-au reluat, începând de vineri, 12 mai, activitatea, inclusiv cea cu publicul.
Reprezentanții angajațiilor spun că au luat această decizie pentru că au început negocierile și pentru a preîntâmpina pierderile salariale pe perioada grevei.
Valentin Neagoe, președintele sindicatului, a precizat și că pentru toate revendicările inițiale au fost propuse soluții cu termene concrete de implementare, inclusiv în ceea ce privește condițiile de muncă la nivelul instituției.
Greva se va relua, însă, în situația în care negoeicerile eșuează sau nu se respectă termenele de găsire a soluțiilor negociate.
Elevă din Pașcani, acceptată la șapte universități din străinătate
O elevă din clasa a XII-a de la Colegiul Tehnic Căi Ferate Unirea din municipiul Pașcani a fost acceptată la șapte universități din Marea Britanie și Danemarca, ea fiind singurul elev din localitate acceptat la o universitate din afara granițelor.
Claudia Amarei a aplicat și a fost acceptată la șapte universități din străinătate, cinci din Marea Britanie și două din Danemarca, prin intermediul ghidurilor complete pentru aplicare la universități UCAS, respectiv Optalgese.
„Pentru Colegiul Tehnic Unirea, eleva Claudia Amarei va rămâne cu siguranță ambasadorul care, începând de astăzi, va reuși să-i facă pe toți ceilalți uniriști mai ambițioși, mai responsabili și mai încrezători că, dorindu-ți cu adevărat, orice vis poate deveni realitate.
Această tânără de aur a demonstrat, prin enorm de multă muncă și dăruire, că nimic nu este imposibil când vrei să țintești foarte sus în viață.
Acest drum al minunatei noastre viitoare absolvente a început în luna ianuarie când s-a înscris la universitățile britanice Bath, Southampton, Greenwich, Cardiff, Middlesex și a continuat în martie când a aplicat pentru DANIA și Business Academy Aarhus din Danemarca.
Surpriza uriașă a fost acceptarea ei la toate cele șapte universități alese”, a declarat profesoara Iuliana Gordin, de la Colegiul Unirea Pașcani.
Tânăra se pregătește temeinic în vederea obținerii unei medii foarte bune la examenul de bacalaureat, întrucât admiterea ei este condiționată de acest lucru.
Potrivit cadrului didactic, eleva a optat pentru universitățile din Southampton și din Bath din Regatul Unit și Business Academy Aarhus din Danemarca.