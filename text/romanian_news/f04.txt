Studiu al Băncii Mondiale: Peste 15% dintre români ar vrea să se mute la Cluj-Napoca! Ce îi atrage
Peste 15 la sută dintre români ar vrea să se mute la Cluj-Napoca pentru că apreciază calitatea vieții.
Marcel Ionescu-Heroiu, Expert Senior Dezvoltare Urbană la Banca Mondială, a prezentat un studiu realizat de Banca Mondială și dezbătut la Facultatea de Ştiinţe Politice, Administrative şi ale Comunicării (FSPAC) a UBB, la evenimentul ”Oraşe Magnet: Ce pot face oraşele româneşti pentru a fi mai atractive pentru oameni.
”În ceea ce priveşte preferinţa oamenilor, s-a răspuns la un chestionar aplicat la nivel naţional în perioada martie – aprilie 2017 pe un eşantion de 1.250 de respondenţi care au fost întrebaţi în ce oraş din România s-ar muta dacă ar avea posibilitatea să se mute în alt oraş faţă de cel în care locuiesc.
15,32% din cei chestionaţi au răspuns că s-ar muta la Cluj-Napoca, oraşul fiind primul în top, atraşi de calitatea vieţii şi de serviciile de sănătate din oraş, educaţie universitară, locuri de muncă, mediul cultural-artistic dinamic, mediul economic activ, mai ales pe servicii cu valoare adăugată mare, cum ar fi IT, industria farmaceutică, consultanţă.
Cluj-Napoca este urmat de Bucureşti, cu 14,46% şi Timişoara, cu 11,88%.
Studiul a fost făcut de Banca Mondială în colaborare cu Comisia Europeană, scopul fiind regândirea politicii de dezvoltare regională pe perioada de programare 2021 - 2027”, a spus Ionescu-Heroiu.
De asemenea, conform studiului, Cluj-Napoca se situează pe primul loc în România fiind cel mai atractiv oraş secundar în funcţie de Indicele de Magnetism.
Acesta ia în calcul venitul firmelor pe cap de locuitor, salariul mediu, numărul de studenţi, investiţiile pe cap de locuitor.
FOTO/VIDEO Maratonul prevenirii criminalității s-a încheiat la Cluj cu o demonstrație de conducere defensivă și înghețată
Polițiștii clujeni au împărțit înghețată la finalul acținii Maratonul prevenirii criminalității, dar au făcut și demonstrații pentru clujeni.
n municipiul Dej au fost pregătite, vineri, două simulări de accident rutier cu urmări grave, având ca și cauze generatoare traversare neregulamentară și neacordare de prioritate pentru autovehicule. Așa cum se întâmplă la fiecare accident rutier real, au intervenit echipajele de poliție rutieră, SMURD, Ambulanță SAJ, ISU - echipaj de stingere a incediului.
"Scopul a fost de a atrage atenția participanților la trafic asupra importanței respectării regulilor elementare de circulație", a precizat purtătorul de cuvânt al Poliției Cluj .
În același context, piloții Napoca Rally Academy au realizat o demonstrație de conducere defensivă, executând manevre de redresare a unui autovehicul care pierde aderența.
Mai mult, în toate municipiile și în orașul Huedin a fost organizată o acțiune inedită în trafic. Polițiștii rutieri au ”sancționat” cu câte o înghețată  participanții la trafic care au respectat regulile de circulație.
În cadrul Maratonului prevenirii criminalității, au avut loc activităţi de prevenţie ale poliţiştilor clujeni, fiind derulate acţiuni în tot judeţul pentru prevenirea accidentelor rutiere.
Au fost organizate 33 întâlniri cu grupurile vulnerabile, 22 în mediul urban și 11 activități în mediul rural.
Polițiștii au participat și la activități de educație rutieră în școlile din municipiile Cluj-Napoca și Turda. De asemenea 13 polițiști din mediul rual au desfășurat activități preventive în școlile din 7 comune clujene - Apahida, Florești, Dăbâca, Borșa, Aluniș, Cornești  și Mărișel.
FOTO: Au găsit bani pe stradă și i-au predat imediat. Cei trei copii au primit diplome de la polișiști în prezența colegilor
Trei elevi din Câmpia Turzii, care sunt în clasa a V-a, au reușit să îi impresioneze pe colegi și întreaga comunitate. Copiii au găsit 150 de lei pe stradă și i-au predat polițiștilor.
Vineri, cei trei elevi, care învață la Școala Gimnazială "Mihai Viteazu", au fost felicitați și le-au fost înmânate diplome din partea Inspectoratului de Poliție Județean Cluj, în prezența colegilor de clasă și a conducerii istituției de învățământ.
În 10 mai, cei trei elevi din clasa a V-a B din Câmpia Turzii au găsit suma de 150 lei. Copiii s-au dus la Poliția din Câmpia Turzii și i-ai predat.
Pentru conduita adoptată și promovarea actelor de acest gen, elevii au fost felicitați în cadru festiv, iar reprezentantul Inspectoratului de Poliție Județean Cluj le-a înmânat diplome de merit.
"Siguranţa socială este o valoare şi un deziderat comun ce poate fi atins doar prin parteneriatul socio-instituţional.
Inspectoratul de Poliție Județean Cluj promovează spiritul civic și încurajează actele prin care comunitatea contribuie la prevenirea faptelor antisociale", au arătat reprezentanții IPJ Cluj.