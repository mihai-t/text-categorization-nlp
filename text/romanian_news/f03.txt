​Eurovision 2017 Romania - favorita publicului din Republica Moldova si Irlanda/ Cum au votat romanii: publicul a preferat R.Moldova, juriul - Olanda
Romania a fost favorita publicului din Irlanda si Republica Moldova, in finala Eurovision 2017, si a primit, in total, in urma televotului, 224 de puncte, arata site-ul oficial al competitiei cantecului european, potrivit Agerpres.
Reprezentantii Romaniei, Ilinca si Alex Florea, au primit si 58 de puncte din partea juriului si, cu un total de 282 de puncte, s-au clasat pe locul 7.
Potrivit detaliilor legate de votarea din finala Eurovision, publicate duminica, Romania a primit, in urma televotului, maximul de 12 puncte din partea Irlandei si R. Moldova. Franta, Norvegia, Austria, Italia si Australia au adus Romaniei cate 10 puncte, iar Bulgaria - 8 puncte.
In ceea ce priveste votul juriilor de specialitate, R. Moldova a fost singura tara ce a acordat Romaniei maximul de 12 puncte, urmata de Muntenegru, cu 10 puncte, si Irlanda, cu 8 puncte.
Castigatorul trofeului Eurovision este ales, in fiecare an, in urma votului juriului si al publicului, care au ponderi egale.
Ce spun concurenții României despre locul 7 obținut la Eurovision
Alex Florea a declarat că locul 7 pentru România la Eurovision 2017 este unul „onorabil”, în timp ce Ilinca e de părere că votul la care trebuie să se raporteze este cel al publicului, care i-a pus în Top 5 al televotului competiției cântecului european.
Reprezentanții României au vorbit cu trimisul special AGERPRES despre experiența lor la Kiev și despre votul juriului, respectiv al publicului din finală.
„Ni se pare că am luat un loc onorabil, ținând cont că am fost printre favoriții publicului — însemnând locul cinci. Asta ne bucură foarte tare și pentru noi asta contează. Ni se pare că am luat un loc foarte bun”, a declarat Alex Florea.
El a remarcat diferența dintre votul juriului și votul publicului acordate României pentru piesa "Yodel It!".
„Ni se pare un lucru extraordinar din partea publicului. E clar că din partea juriilor am fost trași în jos, iar asta s-a văzut, dar suntem extraordinar de mulțumiți pentru voturile primite din partea publicului, căruia trebuie să îi mulțumim din suflet”, a spus el, remarcând votul din diaspora.
În ceea ce privește prestația pe scena de la Kiev, sâmbătă, Alex Florea a apreciat că „a fost cea mai bună ca energie”.
„Poate au existat mici falsuri, dar asta nu mai contează.
Contează că publicul ne-a apreciat", a adăugat el.
La rândul său, Ilinica a vorbit despre experiența de două săptămâni la competiția cântecului european.