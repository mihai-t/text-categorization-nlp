FOTO: Cel mai mare institut de cercetare horticolă din Transilvania a fost inaugurat la Cluj
Universitatea de Ştiinţe Agricole şi Medicină Veterinară din Cluj-Napoca a deschis luni cel mai mare Institut de Cercetări Horticole Avansate din Transilvania.
ICHAT - Institutului de Cercetări Horticole Avansate al Transilvaniei, a fost inaugurat luni, în prezența premierului Dacian Cioloș, reprezentanți ai Ministerului Educației și oficialități locale.
Primarul Emil Boc, prezent la inaugurarea institutului, a ținut să felicite USAMV Cluj pentru realizarea acestui proiect, care, spune el, vine să întărească profilul Clujului ca centru regional de cercetare și inovare.
"Clujul are un mix de calități care ne face atractivi pe plan național și internațional. Pe scurt, e vorba despre universități, ca motor al dezvoltării orașului; de talente - de cercetători; de infrastructură, mai bună decât în alte zone ale țării însă, nu încă la nivelul la care ne-am dori; de o bună conectivitate internațională - prin, spre exemplu, Aeroportul Internațional sau calitatea broadband-ului - a internetului de mare viteză comparativ cu alte state europene; avem totodată un mediu de afaceri dinamic și, nu în ultimul rând, suntem un oraș cu o bună calitate a vieții", a spus Emil Boc.
Primarul a mai spus că are încredere că, încă prim ministru al României, Dacian Ciloș, care a urmat cursurile Facultății de Horticultură de la USAMV Cluj, va sprijini proiectele comunității clujene, în special proiectul Cluj Innovation City și va aloca finanțări mai consistente pentru cercetare.
"Clujul are șansa de a-și contura definitiv profilul de hub al inovării și de a avea ceea ce se numește inovare sustenabilă", a mai spus primarul.